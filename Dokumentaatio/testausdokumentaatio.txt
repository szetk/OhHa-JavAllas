Testausdokumentaatio

Pelin fysiikka on loppupeleissä kohtuullisen yksinkertaista, eikä sen automaattiseen testaamiseenkaan tarvittu kovin montaa yksikkötestiä. Eikä itse testitkään ole mitenkään päätä huimaavia. Pelilogiikan ja sääntöjen automaattinen testaaminen on kuitenkin hieman hankalempaa ainakin tämän ohjelman rakenteella. Mm. vuoronvaihdot ja pelivirheet määrittävän Lyonti-luokan testaaminen onnistui myös kohtuullisen helposti, mutta Peli-luokan testaaminen tuotti ongelmia. Suurin osa Peli-luokan toiminnasta kutsuu muiden luokkien metodeja, jotka on yksikkötestattu, mutta itse Peli-luokan testaaminen on tehty manuaalisesti. Automaattisia testejä olisi erityisen hankala tehdä, eivätkä ne olisi monissa tapauksissa kovin havainnollistaviaakaan. Esimerkiksi pallojen liikkeitä olisi todella työlästä laskea käsin, jotta voisi luoda testejä. Sen sijaan graafisen käyttöjärjestelmän ansiosta oli helppo todeta esimerkiksi, että asettuuko valkoinen pallo aina pöydälle, vaikka osoitin menisi yli reunojen tai liikkuuko pallot oletetusti. Lisäksi lyönnin suunta, pelin tekstikenttään tulostaminen ja monien muiden asioiden toimivuus paljastui samantien grafiikan avulla. Myös pelin tuntuman kehittämisen kannalta on ollut ehdottomasti tärkeää kokeilla peliä pelaamalla. 

Pelin kulkua ja monia muita tietyssä tilanteessa tapahtuvia asioita olen pystynyt testaamaan pelaamalla ja lisäämällä tulostusrivejä koodiin. Bugien etsinnässä on myös ollut hyvin paljon apua tulostaa kaikkea mahdollista. Lopullisesta koodista on karsittu ylimääräiset tulosteet. Varsinaisia bugeja ei enää juuri esiinny, paitsi demotilaisuudessa, jossa ohjelmani toimi pätkien. Toivottavasti pyörii mukavasti koneella, jolla arvostelua varten ajetaan. 

Pelistä löytyy myös yksi pieni bugi, jota en ole ehtinyt vielä korjata. Kaksi törmäävää palloa siirretään niin, etteivät ne ole päällekäin, mutta pallot voivat siirtyä muiden pallojen päälle pysähtyessään. Käytännössä tämä saattaa ilmetä aloitustilanteessa, mikäli aloituslyönti on sopiva. Merkitys pelin kannalta on kuitenkin hyvin vähäinen. Tilannetta voisi parantaa tarkastamalla aina, ettei pallot ole päälekäin tai tarkistamalla pallojen törmäyksiä tiheämmin. 